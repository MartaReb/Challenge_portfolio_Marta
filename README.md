# Challenge_portfolio_Marta

# TASK 1
## Subtask 1
10/10 punktów :blush:

## Subtask 3

Cześć! Mam na imię Marta 🙂 Jakiś czas temu postanowiłam się przebranżowić i zostać testerką oprogramowania. Od tego czasu konsekwentnie staram się zdobywać nową wiedzę w zakresie testowania oraz poszerzać tę już zdobytą. 

Zdecydowałam się na udział w Dare-IT Portfolio Challenge, ponieważ jest to świetna okazja do zdobywania nowych umiejętności oraz poznania ludzi o podobnych celach i zainteresowaniach. W projekcie chciałabym jak najwięcej uczyć się poprzez praktykę: ćwiczyć wykorzystywanie technik testowania, zgłaszanie błędów, korzystanie z narzędzi oraz tworzenie dokumentacji testerskiej. Mam nadzieję, że moje wysiłki zaowocują zdobyciem pracy jako tester oprogramowania 🙂

## Subtask 4
1. Na czym polega ta aplikacja? Do czego służy?

    Aplikacja służy do zbierania i zarządzania informacjami o piłkarzach, rozegranych przez nich meczach oraz tworzenia raportów oceniających graczy.

2. Jakie funkcjonalności znajdują się w aplikacji? Do czego służą. Czy są intuicyjne, czy może byś coś zmienił_a?
    - Dodawanie nowych graczy (jest jedną z ważniejszych funkcji, nie powinno znajdować się w sekcji “Linki pomocnicze”)
    - Edytowanie informacji o graczach (funkcja nieintuicyjna, brak informacji/oznakowania, że po kliknięciu w zawodnika na liście z piłkarzami, można edytować informacje o nim)
    - Wyszukiwanie graczy
    - Sortowanie listy z piłkarzami
    - Filtrowanie listy z piłkarzami po wybranych kryteriach
    - Zarządzanie wyglądem listy poprzez usuwanie i dodawanie kolumn
    - Drukowanie listy z piłkarzami
    - Pobieranie raportów CSV
    - Dodawanie meczy
    - Edytowanie informacji o meczach
    - Tworzenie raportu do danego meczu (nieintuicyjne tworzenie raportów)
    - Edycja raportów (nieintuicyjne)
    - Informacja o ostatnich aktywnościach na stronie
    - Możliwość skontaktowania się z twórcami strony (nieintuicyjne, link przenosi do strony ze Slackiem zespołu deweloperskiego, który pewnie pracował nad stroną)
    - Zmiana języka PL-EN
    - Możliwość przejścia do strony głównej
    - Wylogowanie z aplikacji
    
3. Oceń interfejs aplikacji.
    - Interfejs aplikacji jest prosty (co jest na plus), niestety niedopracowany. Podoba mi się prosta kolorystyka, która nie odwraca uwagi od funkcji aplikacji. Dobrym pomysłem było wykorzystanie w aplikacji ikon, które sygnalizują co się dzieje pod danym elementem, np. w menu. Strona główna jest jednak do całkowitej przebudowy - zawiera informacje, które raczej nie są potrzebne użytkownikowi (ilości: graczy, meczy, raportów, akcji), natomiast umieszcza jedną z ważniejszych funkcji - “Dodaj gracza” w linkach pomocniczych.
    - Dobrym pomysłem byłoby też zwiększenie czcionki, a może również zmiana koloru opisów pól przy dodawaniu/edycji nowego gracza/meczu, ponieważ w aktualnej wersji mogą być nieczytelne dla osób niedowidzących.
   
4. Czy aplikacja jest intuicyjna?
    - W aplikacji jest wiele miejsc nieintuicyjnych, które należałoby poprawić, bo dotyczą podstawowych funkcji aplikacji (wskazałam najważniejsze powyżej).
    - W kilku miejscach nie ma też zachowanego bliźniaczego schematu działania aplikacji (co może utrudniać korzystanie z niej) np. gracza można zaktualizować poprzez kliknięcie na niego na liście z graczami, natomiast mecze można aktualizować tylko poprzez kliknięcie w ikonę ołówka.
   
5. Czy zauważasz jakieś błędy? Albo coś wydaje Ci się błędem?
    - Nieprawidłowa walidacja pól, które są wymagane do wypełnienia podczas dodawania nowego gracza oraz dodawania meczu (niejasne komunikaty lub ich brak)
    - Brak możliwości usunięcia zawodnika, meczu oraz raportu
    - Podczas dodawania nowego gracza:
        - możliwość dodania zawodników o takich samych danych obligatoryjnych,
        - możliwość wpisania nieprawidłowego nr telefonu (w kodzie zamiast type=”text”, można by było użyć w <input> type=”tel”),
        - możliwość wpisania ujemnej lub bardzo dużej wagi oraz wzrostu (brak w <input> max i min wartości ograniczającej wpisywanie danych),
        - możliwość wpisania nieprawidłowej daty urodzin (osoby, która się jeszcze nie urodziła, bądź nie jest możliwe, żeby jeszcze żyła),
        - w polu “Link do Youtube” oraz “Profil facebook” można wpisać dowolne znaki, mimo że raczej powinny to być tylko linki do stron (podobnie z polami: “Łączy nas piłka” i “90 minut” jeżeli pola te miałyby być miejscem na linki do profilów zawodników na tych stronach/informacji o meczach)
        - brak ograniczenia wpisywania ilości znaków w polach (pojawiający się zbyt długi tekst, może utrudniać przeglądanie listy)
    - Podczas dodawania nowego meczu:
        - możliwość wpisania liczby ujemnej lub dowolnie dużej dla pól “Czas gry” i “Numer” (brak w <input> max i min wartości ograniczającej wpisywanie danych)
    - Podczas tworzenia i edycji raportów:
        - możliwość robienia kilku raportów dla jednego gracza do jednego meczu
        - raport zapisuje się mimo, że nie klikamy w przycisk “Save”
        - aby dodać nowy raport trzeba uzupełnić informacje o województwie w profilu gracza (nie ma o tym informacji przy dodawaniu gracza)
        - kliknięcie w link [www.futbolkolektyw.pl](http://www.futbolkolektyw.pl) znajdujący się w stopce raportu powoduje wywołanie błędu 404
        - liczbę przyznanych “gwiazdek” można edytować tylko w połowie raportu, mimo że “gwiazdki” widać od razu na górze raportu (nieintuicyjna funkcja)
        - brak wyjaśnienia (brak tooltipów) dostępnych akcji w funkcji “Rozpocznij mecz”
    - Lista z graczami:
        - sortowanie: nieprawidłowe sortowanie alfabetyczne informacji w kolumnach “Imię”, “Nazwisko”, “Pozycja” i “Klub” na liście z graczami
        - sortowanie: brak możliwości sortowania po kolumnach “Mecze” i “Raporty” na liście z graczami
        - filtrowanie: nieprawidłowe filtrowanie wg parametrów max i min wiek
        - filtrowanie: zresetowanie wpisanych wcześniej filtrów nie powoduje, że pojawia się cała lista z graczami
        - brak możliwości usunięcia zapisanych wcześniej informacji, bez dodania nowych (zostawienie pustego pola) - informacje o graczu nie zapisują się mimo komunikatu “Zapisano gracza”, na stronie głównej pokazuje się też błędna informacja, że zawodnik został zaktualizowany,
        - możliwość wydrukowania informacji o zawodnikach, którzy znajdują się tylko na wyświetlanej w danym momencie stronie listy (czyli maksymalnie 10 zawodników)
        - możliwość wygenerowania raportu CSV tylko z zawodnikami, którzy wyświetlają się na danej stronie listy (maks. 10 zawodników)
        - w wygenerowanym raporcie CSV w kolumnie “Wiek” wyświetla się data urodzenia, a zamiast ilości rozegranych meczy oraz stworzonych raportów wyświetlają się napisy “[object Object]”
        - wchodząc w informacje o konkretnym piłkarzu - wchodzimy od razu w tryb edycji
    - Brak możliwości sortowania listy z meczami i raportami
    - Angielskie nazwy przycisków (”Submit”, “Clear”, “Save”), angielskie opisy pól (”General”, “Web match”, “Filters”, “Age”, “Reset”, “Rate”, “Sort”, “Print”, “Download CSV”, “Print”, “View Columns”, “Filter Table” ) oraz angielskie komunikaty (”Sorry, no matching records found”) w polskiej wersji językowej strony
    - Literówka: “Aktywnosć” zamiast “Aktywność” na stronie głównej
    - Słabo widoczne lub niewidoczne paski do przewijania strony
   
   
 # TASK 2
 ## Subtask 1 
 👉 [Przypadki testowe dla polskiej wersji aplikacji Scouts Panel napisane na podstawie User Story](https://docs.google.com/spreadsheets/d/1SP-CrVc0SAjelZIyhspTlQ3_JZOpGMnU5815dC1lqvA/edit#gid=0)
 
 ## Subtask 2 
 👉 [Przypadki testowe dla polskiej wersji aplikacji Scouts Panel napisane na podstawie “własnych doświadczeń"](https://docs.google.com/spreadsheets/d/1zTbFyk3hQX7hQHB8TF2cweT7H1wb_Au-MV93QLbg09M/edit#gid=0)
 
 ## Subtask 3 
 **Po co piszemy test case’y?**
 - Przypadki testowe pozwalają nam uporządkować sposób testowania oprogramowania krok po kroku.
 - Dobre pokrycie oprogramowania przypadkami testowymi daje nam pewność, że podczas testów nie pominęliśmy żadnej ważnej funkcjonalności.
 - Na podstawie przypadków testowych można przygotować metryki pokazujące, np. liczbę planowanych i wykonanych przypadków testowych, liczbę tych, które zakończyły się sukcesem, i tych, które wykazały błędy, a później przedstawić to w raporcie z testów.
 - Tworząc przypadki testowe, możemy zauważyć braki danych oraz problemy z logiką oprogramowania.
 - Jest to też forma spisania wiedzy o testowanym oprogramowaniu, która może przydać się przy wprowadzaniu do zespołu nowej osoby.
 - To dokumentacja pracy testera.
 - Można wykorzystać przypadki testowe w kontekście testów akceptacyjnych w celu potwierdzenia działania aplikacji zgodnie z oczekiwaniami.
 - Spisane przypadki testowe, mogą stanowić scenariusze do oskryptowania i przeprowadzenia testów automatycznych.
 
 ## Subtask 4 
 👉 [Przypadki testowe dla polskiej wersji aplikacji Pick Eat Up napisane na podstawie “własnych doświadczeń"](https://docs.google.com/document/d/164lum8wfixR88mhimARGnkl_FtmL5E5n7eGDKlgOF60/edit?usp=sharing)
 
# TASK 3
## Subtask 1 
👉 [Zgłoszania błędów znalezionych w polskiej wersji aplikacji Scouts Panel](https://docs.google.com/document/d/1dSYjm6jRazSG24NIZUPnGj1uk4Ty9UbkomDj8_uM5wg/edit)

## Subtask 3 
👉 [Raport z testów aplikacji Scouts Panel](https://docs.google.com/document/d/1keU7FVRSoz-UN3lHbbZEwY4mohcVX0SaG0G32xQ7nj4/edit)

# TASK 4
## Subtask 1
👉 [Zgłoszenia błędów dla aplikacji mobilnej Focusly](https://docs.google.com/spreadsheets/d/1nip9iNvL0U9zRAD8Nrj2_VwPruIk00vqF09xSwV-fKI/edit#gid=0)

## Subtask 3
**1. Do czego służy ta aplikacja? Jaki jest cel tej aplikacji?**
    
📝 Aplikacja służy do zarabiania na sprzedawaniu dostępu do wszystkich funkcjonalności i nagrań w aplikacji w trybie miesięcznym lub rocznym.
    
**2. Kto ma być użytkownikiem końcowym aplikacji?**

📝 Użytkownikiem końcowym mają być osoby, które chcą poprawić swój dobrostan psychiczny lub chcące zredukować stres poprzez np. medytacje, techniki relaksacyjne, techniki oddechowe, itp.
    
**3. Czy według Ciebie aplikacja jest user friendly?**

📝 Uważam, że potrzeba by było kilka zmian, żeby aplikacja ta stała się user-friendly. Jest kilka miejsc, które nie są intuicyjne i mogą spowodować, że użytkownik może się poczuć zagubiony i zrezygnuje z korzystania z niej. Można takie miejsca znaleźć już na stronie głównej, korzystając z dostępnych tam funkcji, a przecież strona główna jest wizytówką aplikacji. Niektóre przydatne funkcje w aplikacji są za mało widoczne, podczas gdy inne są zbyt wyeksponowane. Także tekst z opisami w niektórych miejscach mógłby być większy, ponieważ zbyt mały może utrudniać osobom gorzej widzącym przeczytanie informacji.

**4. Jak byś usprawnił aplikację? Co byś w niej poprawił. Czy masz jakiś pomysł na dodatkową funkcjonalność?**

📝 Poprawiłabym aplikacje poprzez:
- Dodanie samouczka,  który po pierwszym uruchomieniu aplikacji podpowiedziałby jak aplikacja działa, gdzie są jej podstawowe funkcje i jak je uruchomić i wyłączyć. Użytkownik sam metodą prób i błędów musi poznawać aplikacje, jeżeli chce z niej korzystać, co może być zniechęcające dla osób, które nie miały z takim rodzajem aplikacji do czynienia.
- Dodanie możliwości przejścia z każdej strony do sekcji z możliwością uzyskania pomocy czy kontaktu z twórcami aplikacji. W tym momencie funkcja ta nie jest łatwo dostępna i trzeba wykonać kilka kroków z głównego menu, żeby do niej dotrzeć.
- Dodanie komunikatów, że jakaś akcja się powiodła, np. założenie konta czy usunięcie konta.
- Zwiększenie czcionki w opisach niektórych elementów.

📝 Pomysły na dodatkowe funkcjonalności:
- Dodanie kalendarz z informacjami kiedy, np. medytowaliśmy.
- Dodanie miejsce na notatki, przemyślenia po wysłuchaniu konkretnych lekcji, miejsce na notatki połączyłabym z kalendarzem.

**5. Jakie dostrzegasz różnice pomiędzy testowaniem aplikacji internetowej, a natywnej?**

📝 Aplikacje internetową trzeba przetestować biorąc pod uwagę przeglądarki internetowe i urządzeniach, natomiast w natywnej możemy się ograniczyć testy do urządzeń z danym systemem operacyjnym. W aplikacji natywnej trzeba zwracać uwagę na odpowiednie rozmieszczenie i wielkość przycisków, czy można przesuwać strony bez klikania w ekran, czy wszystko płynnie można przesuwać i nic się nie zacina. Trzeba też wykonać testy pod względem wysyłanych przez aplikację natywną powiadomień oraz współgranie z panelem nawigacyjnym telefonu. Należy przetestować też wykorzystanie przez aplikację natywną wbudowanych zasobów urządzenia: lokalizacji, aparatu, książki adresowej itp. Powinno się sprawdzić też jak aplikacja natywna zachowa się w przypadku zakłóceń, takich jak połączenia telefoniczne, SMS-y i wiadomości, powiadomienia push itp. a także jak aplikacja zachowuje się w trybie offline. W przypadku aplikacji internetowych warto zwrócić uwagę na to jak dużo danych pobiera z serwera, czy nie przeciąża telefonu, czy jak zachowuje się w warunkach ograniczonego dostępu do internetu.

## Subtask 4
👉 [Zgłoszenia błędów dla aplikacji mobilnej SwipeTo w Jira](https://testerzy.atlassian.net/jira/your-work)

